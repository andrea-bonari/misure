>[!note] Metrologia
>scienza che studia come misurare le diverse grandezze

#### Modalità di esame

prova in itinere 12 novembre: 5 domande a risposta multipla + 2 esercizi
- 1 su incertezza di misura
- 1 su schede di acquisizione dati

la prova in itinere vale per tutto l'anno, tuttavia il risultato è tenuto valido solo per il primo appello conseguito. L'appello avrà: 10 domande a risposta multipla + 4 esercizi

È possibile "congelare" il voto, ed è possibile rifare tutto l'esame, in caso non si sia sicuri del secondo esame è possibile non consegnare e chiedere al professore di verbalizzare il voto.

Per arrotondare la valutazione è possibile fare un orale.

---

### Metrologia
>[!note]
>La metrologia è la scienza che studia la misurazione.

Il procedimento di misurazione porta all'assegnazione di un valore a una grandezza fisica detta misurando.
Il risultato della misurazione è espresso da un valore numerico, un'unità di misura e un incertezza associata alla misura.

La grandezza (misurabile) è un attributo di un fenomeno o di una sostanza distinguibile qualitativamente e determinabile quantitativamente (quindi sempre un parametro quantificabile). In questo caso il misurando è la grandezza sotto misura.

Le grandezze della stessa natura sono dette grandezze omogenee, e sono direttamente confrontabili tra di loro.

La misura è il confronto tra due grandezze omogenee (di cui una è solitamente presa come riferimento o campione di misura). Il valore è il numero che esprime il rapporto con il riferimento (indicato poi con un unità di misura).

I riferimenti possono essere manufatti (pollice, spanna, piede) o assoluti (proprietà della materia naturali di natura).

>[!quote] Cenni storici
>Nel 1789 con la rivoluzione francese vengono creati dei riferimenti di lunghezza e massa comuni per tutta la repubblica e possibilmente per tutti gli uomini.
>
>Si comincia a cercare dei riferimenti universali e dei campioni materiali per la disseminazione. Viene introdotto il sistema metrico decimale per i multipli e sottomultipli delle unità.
>
>Nel 1875 viene firmata la convenzione del metro.
>
>Nel 1870 J.C. Maxwell suggerì di cercare i nuovi "universali" nelle risonanze del microcosmo.
>Nel 1927 dopo i lavori di Michelson, ... , si è riconosciuto che l'unità di lunghezza poteva essere realizzata anche attraverso l'uso di metodi interferometrici. 
>
>Nel 1879 Michelson pubblica la misura di $c\simeq3\times10^{8}$
>
>Nel 1960 viene definito il metro attraverso la radiazione di lampada al krypton.
>
>Nel 1967 viene definito il secondo attraverso la frequenza di una transizione tra due livelli energetici dell'atomo di cesio (orologio atomico).
>
>Quindi grazie alla fisica è possibile identificare alcune costanti di natura.

